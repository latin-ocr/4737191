10

neglegentia et invidia, quae quam difficilia sint ad su-
perandum, quis est quin intellegat.

Maxime igitur interfuit Taciti, ut vita soceri legen-
tibus placeret.

Atque in nullo unquam libello fastidium aequalium
effugere difficilius fuisse dixerim.

Primum illius temporis Romanos omnino vitarum
lectione, nedum earum, quae aequalium facta moresque
illustrarent, non facile delectatos esse ipsius Agricolae
prooemium docet. Liber convicio Domitiani destinatus
fieri non poterat, quin ab omnibus quasi devoraretur,
vita honori viri paulo antea mortui destinata-placebat
perpaucis.

Accedebat quod duae istius vitae partes ita compa-
ratae erant, ut nemini nisi cognatis Agricolae et amicis
voluptatem legendo afferrent, priorem dico et posterio-
rem: nam res eis enarratas etsi ab omnibus, qui Agri-
colam ipsum nossent, non sine voluptate lectas esse non
negaverim, tamen ceteris placuisse ut mihi persuadeam
animum inducere non possum. Obsequii autem et mo-
destiae virtutem iterum atque saepius praedicatae legen-
tium multitudini fastidium potius quam voluptatem at-
tulisse supra monuimus.

Maximum igitur fuisse periculum, ne liber de rebus
moribusque Agricolae conscriptus displiceret Romanis,

pro certo statuerim.
Unius mediae e tota vita partis enarratio ab om-

nibus Romanis, nisi qui ab omni politiore humanitate
abhorrerent, fieri non potuisse, quin secundis auribus
acciperetur, apertum et manifestum est.

