7

laude non detraxerim neque tamen obliviscendum est
secundas eum legatum legionis partes egisse atque
omnes res bene ab· eo gestas consulari potius quam ipsi
gloriam attulisse. Longe pluris aestimandum est, quod
deinde a Tacito praedicatur Agricolam Aquitania pro-
vincia moderanda summam sibi laudem peperisse. Ta-
men quam plurimi semper a Romanis ductam esse con-
stat laudem boni militis in illa sibi provincia non pa-
ravit: nam exercitum illis temporibus in Aquitania non
locatum fuisse ex legionum tabulis cognoscimus, neque
quidquam Agricolae nisi administrationem provinciae in-
iunctum fuisse ipsis Taciti verbis (Agr. c. 9.) edocemur,
cuius officii partes etiam ab hominibus mediocribus, qui
quidem aetate et usu docti essent , expleri potuisse
putaverim.

In ea igitur, quam modo perlustravimus, vitae parte
perpauca erant digna , quae laudibus celebrarentur.
Quam vero e Britannia redux usque ad mortem Romae
vitam traxit, eam miserationem potius movere quam
admirationem quis est quin concedat?

Videmus igitur in illustrandis priore et posteriore
vvitae partibus Tacito res bene gestas, quibus enarrandis
nomen soceri illustraret et celebraret, paene defuisse.

Quam vero virtutem, ut per totam vitam, ita in eis,
de quibus agimus partibus illustrandis iterum atque
saepius praedicat Tacitus atque· quasi cumulum omnium
summis laudibus effert, obsequium ac modestiam, eam
ab aequalibus haud ita paucis contemptam et pro nihilo
ductam atque adeo vitio ei datam esse multi viri docti
  suo iure annotaverunt.

