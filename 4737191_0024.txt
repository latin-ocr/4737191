18

stituti erant, et rerum gestarum enarratio cum vitae
illustratione haud raro coniungebatur ¹).

Singula ea omnia , quae a iusta veraque vita abhor-
rere videantur, exsequi ac, qua ratione in libellum ir-
repsisse videantur, exponere longum est. Accedit quod
in eadem re complures plerumque rationes explicandi
institui possunt, quarum quae sit maxime probanda, dif-
ficillimum est ad diiudicandum.

Pauca tamen ex eis, in quibus Andresenium offen-
disse supra memoravimus ‚ accuratius tractare liceat.

Ordiamur ab excessu illo, quem enarrationi rerum
ab Agricola in Britannia gestarum de insula atque eius
incolis Tacitus praemisit.

Eum a vita enarranda prorsus alienum non esse
facile est ad intellegendum.

Nam cum id quam studiosissime ageret Tacitus, ut
eis, qui vitam legerent, maximam sibi Agricolam in Bri·
tannia laudem peperisse ac dignissimam memoratu per-
suaderet, facere non potuit, quin· primum eam terram,
in qua istas res gessisset, describeret atque earum gen-
tium, quas bello vicisset et in ditionem potestatemque
populi Romani redegisset, indolem ac mores illustraret,
praesertim cum istas regiones gentesque multitudini
parum notas esse non nesciret: nulla alia ratione as·
sequi eum potuisse statuerim, ut legentibus, quanti ae-
stimandae essent illae res gestae, perspicuum faceret.

Offenderunt interpretes in eo, quod in ista descrip-
tione Tacitus tam longus fuerit.

1) Urlichs, Commentatio de vita et honoribus Taciti. wir-
ceburgi 1879. p. 20.

