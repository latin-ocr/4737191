28

res de illo facinore dispersos fuisse facile· suspiceris,
quod ab omnibus in maius auctum et quomodo· esset
factum ab alio alia ratione narratum esse videtur. Quae
cum ita essent, fieri non potuit, quin omnes ista Taciti
enarratione certissimis auctoribus nixa non mediocriter
retinerentur.

Ceterum nescio an etiam hanc digressionem, quam
primo obtutu a vita illustranda remotissimam videri non
negaverim, tamen si diligentius inspicias, ad laudem
Agricolae celebrandam pertinere concedendum sit: illu-
stratur illa fuga, qualis fuerit exercitus, cui in Britan-
nia Agricola praeerat, quodque Calgacus in media ora-
tionis suae parte praedicavit fidem Romani exercitus,
ut qui ex diversissimis gentibus contractus esset, esse
infirmissimam, id temere eum et ex vano non finxisse
edocemur. q

Eo digniores admiratione videntur res ab Agricola
in Britannia gestae: qui cum tali exercitu tot tantasque
victorias reportaverit , quanta eius virtus imperatoria
existimanda est!

Restat ut de orationibus Agricolae et Calgaci pauca
- addam.

Non id egisse Tacitum, ut ipsa verba ante pugnam
ad Graupium montem commissam a ducibus facta red-
deret, sed in eodem genere istas orationes ponendas
esse atque eas ‚ quales apud Caesarem, Livium, Sallu-
stium inveniamuS, constat inter homines doctos.

Ac >praecipue eo videntur pertinere, ut belli rationes,
quales fuerint ante ultimam dimicationem, illustrent.

Iterum atque saepius universae rei dimicationem ap-

