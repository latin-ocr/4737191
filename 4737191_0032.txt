26

finus erfolgten Erhebung der Britannen wieder-gegeben
werden.'

Fere idem jam Heldius1), sensit , apud quem haec
leguntur: ‘Tam copiosa transactae aetatis rerum de-
scriptione symmetriae, quae artifici perito observanda est,
leges violatae esse videntur ..... Ac mea quidem opi-
nione non iam ea, quae temporibus Suetonii Paullini,
quem deinceps in provinciae imperio Petronius Turpili-
anus, Trebellius Maximus, Vettius Bolanus, Petilius Ceri-
alis exceperunt, Britanni senserint cogitarintve, sed po-
tius quae sub Agricolae introitum in provinciam et per
septem annos, quibus adversus ipsos bellum gessit, mente
agitaverint, accurate enarrari debebant.’

Fateor me, quid sibi voluerit Tacitus ista verbositate,
non prorsus intellegere. Sed tamen pauca ad explican-
dam eam afferre liceat.

Primum eam, quam capite undecimo adumbravit, in-
dolem animi ingeniique populi Britannici accuratius de-
scribit et ardentem eius patriae amorem atque acerbis-
simum iugi servilis odium illustrat.

Deinde vero totum illud caput quintum decimum
etsi primo loco ea pericula illustrat, quae Suetonius Paul-
linus Monam insulam aggressus subibat, idem tamen,
quantam Agricola rem ausus sit, indicat, cum bellum in
septentrionales insulae regiones transferret. Nam eae-
dem causae, quae sub imperio Paullini Britannos adre-
bellandum commoverant, eos incitabant, ut contra Agri-
colam arma moverent et eum a tergo adorirentur.

1) Comm. de Cn. Julii Agricolae vita, quae vulgo Cornelio
Tacito adsignatur. - Scripsit Julius lleld. Suidnicii 1845. ·

