9

Goorcuerat insolentiam magistratuum et licentiam atque
iniuriis eorum vexationibusque finem imposuerat. Di-
spersos et vagantes provinciae incolas eo adduxerat, ut
sedes stabiles et certas collocarent atque in vicos eos
et urbes coegerat, feroces ac rudes eoque bello fa-
ciles quieti et otio per voluptates ac delicatiorem vi-
tae cultum assuefecerat. Maiorem denique Britan-
niae insulae partem in formam provinciae Romanae re-
degerat.

Alteram rationem, cur res ab Agricola in Britannia
gestas accuratius et uberius enarraverit Tacitus, eam
fuisse putaverim, ut fastidium legentium effugeret.

Summo opere id ei agendum et moliendum erat, ut
libello suo delectationem aspergeret.

Primum quidem id , quod ei propositum erat, ut
socero laudis monumentum erigeret , assequi se non
posse sentiebat, nisi si isti libello gratiam legentium
concilia visset. Quodsi displicuisset vita , fieri non
poterat , quin a paucis legeretur et mox oblivione
obrueretur.

Deinde vero ob eam rem multum Taciti intererat,
ut legentibus placeret Agricola, quia fore, ut quo iste
liber iudicio examinatus esset, eodem animo historiae
et annales acciperentur, haud nesciebat. Agricolam
enim primum opus ad historicum dicendi genus perti-
nens edidit et unum eius generis maioribus libris histo-
ricis praemisit. Itaque prout primitiae historicae ces-
sissent, famam ceteris fore sentiebat atque si placuisset
Agricola, fore ut historiae et annales secundis animis
acciperentur, sin displicuisset, sibi dimicandum fore cum

