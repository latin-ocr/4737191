22

rationibus suis aspergerent aut rerum a se gestarum
laudem in maius augerent , terrae coelique miracula
atque incolarum ferociam verbis exaggerabant ac ficta
potius quam visa narrabant.

Ne multa: exiguam fidem tribuendam esse eis, quae
exstabant, descriptionibus insulae constabat inter omnes,
quid esset pro vero accipiendum, quid reiciendum , per—
pauci discernebant.

Eo pleniorem fuisse delectationis eum, de quo agi·
mus, excessum Taciti recte collegeris. Nam Tacitus ea
omnia, quae de Britannia insula et eius incolis trade-
bat, ab Agricola socero acceperat, qui cum per septem
annos insulam obtinuisset ac singulas deinceps eius par-
tes subegisset, fieri non potuit, quin magnitudinem eius,
formam , situm, caelum , proventum itemque incolarum
originem atque ingenium non solum multo melius quam
priores scriptores, sed etiam optime omnium, qui tunc
erant, hominum novisset. Ac si quando ab Agricola de
aliqua re cognitione digna edoceri non poterat, facile
tamen ab eo comperiebat, quibus auctoribus certissimis
et locupletissimis uteretur. Itaque quaecunque a Tacito
in isto excessu referebantur, cum omnibus gravissima
et certissima viderentur, fieri non potuit, quin pronis
auribus acciperentur.

Ceterum omittendum non est quaecunque isto ex-
cursu contineantur atque adeo ea, quae primo obtutu
a vita Agricolae remotissima videantur, tamen, si accu-
ratius rem perpenderis, ad id quod sibi proposuit Ta-
citus , ut soceri nomen celebraret, pertinere.

Nam quaecunque de insula et eius incolis edocebat

