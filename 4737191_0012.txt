6

leviter significavit, alii gravissime exprobraverunt. „In-
ter quaesturam ac tribunatum plebis atque ipsum etiam
tribunatus annum quiete et otio transactum esse atque
eundem praeturae fuisse tenorem ac silentium“ ipse Ta-
citus testis est. Ac ne illo quidem munere, quo Galba
imperatore functum eum esse edocemur, magnam ei apud
Romanos laudem partam esse, immo invidiam et odium
Hoffmann ¹) luculentissime demonstravit.

Legationem Britannicam illustrans triplici laude so-
cerum Tacitus, exornat: primum quod legionem seditio-
sam ad officium reduxerit, deinde quod Vettio Bolano
proconsule vim suam ardoremque compescuerit, denique
quod Petilii Cerialis auspiciis egregie officium suum ad-
ministraverit. Sed primam illam laudem disciplinae mi-
litaris ad priscos mores redactae non ita magnam fuisse
ipsius Taciti verba videntur indicare. Nam ex eis,
quae sunt: „ubi decessor seditiose agere narrabatur“
facile conicias legionis seditionem ac tumultum non sine
vitio et culpa prioris ducis ortum esse, quo remoto
restituere veterem disciplinam haud. ita difficile fuit.
Quod deinde a Tacito narratur Agricolam, dum Britan-
niae Vettius Bolanus praeesset, cupidinem rerum geren-
'darum coercuisse, minime eam equidem laudem con-
tempserim vel nihili aestimaverim, sed tamen notabilem
eam et memoratu dignam vix duxerim. Ac multos fuisse,
qui eam ipsam modestiam Agricolae opprobrio verterent
et parum honeste eum praesentis temporis desideriis in-
serviisse increpitarent, facile suspicere. De tertia illa

1) Zeitsclar. s. d. ostes-r. Gymn. 1870. p. 255.

