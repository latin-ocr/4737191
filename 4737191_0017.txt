11
-Descriptionem Britanniae insulae et gentium eam
incolentium aptissimam fuisse ad alliciendos legentium
animos infra accuratius demonstrabimus.

Res autem gestas, naturae difficultates victas, victo-
rias reportatas, nationes subactaS, castella praesidiaque
munita maximam habuisse delectationem in promptu est,
praesertim cum tota ista enarratio inserviret ambitioni
et gloriae Romanorum: namque Romanorum imperium
armis Romanorum usque ad ipsos terrarum ac naturae
fines propagatum erat.

Deinde ex eadem vitae parte enarranda ipse Ta—
citus summam cepisse voluptatem videtur. Ceteris
vitae partibus facere non potuit, quin, cum laudaret
Agricolam, accusaret saeva atque atrocia Domitiani fa-
cinora aut mores senatus populique Romani corruptos
atque saeculi labem et maculam depingeret et miseram
domesticae perturbationis speciem adumbraret. Ex qua
enarratione quantum dolorem ceperit ipse significat ann.
4. 33 hisce verbis: ‘nos saeva iussa, continuas accusa-
tiones, fallaces amicitias, perniciem innocentium et eas-
dem exitu causas coniungimus obvia rerum similitudine
et satietate.' Atque idem alius locus ex annalibus
desumptus probat, qui exstat libro sexto cap. 38 (44);
ibi ea ratione auctor res duabus aestatibus gestas sese
coniunxisse profitetur, quo requiesceret animus a dome-
sticis malis.

Prima igitur et tertia vitae parte illustranda mini-
mum Tacito oblectationis allatum esse patet.

At vero laudum Britannicarum illustrationem sum-
mae ei voluptati fuisse apparet. Quantopere gavisus

