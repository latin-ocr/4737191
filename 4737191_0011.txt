5

· digna existimaret, pio animo atque summa fide enarra-
ret. Quod Andresen sub finem eius, cuius inieci men-
tionem, dissertationis probare studuit Tacitum non sola
pietate ad vitam Agricolae componendam ductum esse,

sed etiam ea ratione, ut socerum optimam in re publica

viam secutum esse Romanis probaret et ‚ quid ipse sen-
tiret 'de re publica, illustraret, coniecisse id potius vi-
detur quam demonstravisse. Probavisse Tacitum ex
animi sententia soceri consilia rei publicae capessendae
ac nonnullis Agricolae locis, quid ipse de re publica
sentiret, significasse constat, neque tamen illa eum in
scribendo libro ratione ductum esse putaverim, sed ideo
potius illud fecisse videtur, quia res ita ferebat.

Iam ad eam, quam solvendam mihi proposui quaestio-
nem, accedam.

Quod Tacito propositum erat in componendo libro,
ut soceri laudes illustraret et celebraret, id enarrandis
vitae partibus legationem Britanniae sequentibus et an-
tecedentibus eum nullo modo assequi potuisse non diffi-
cile est ad demonstrandum. ·

Educatio Agricolae et prima militia fere eadem fuit
atque omnium puerorum honesto loco natorum nec depin-
gendis eis laudes eius exornari potuisse per se intellegitur·

Fere idem iudicandum est de primo honorum cursu.
Quod quaestor largitioni atque libidinum illecebris resti·
tit, etsi laudabile fuit, tamen in meritis memoratu
>dignis ducendum non erat; fere nimium fuisse Tacitum
in ornanda ista abstinentia atque integritate Urlichs ¹)

1) Commentatio de vita et honoribus Agricolae. Wirooburgi
1868. p. 13.

