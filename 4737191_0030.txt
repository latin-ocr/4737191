24

omnes exsuperavisset, manifestum fieret. Edocendo, quan-
tulum ante Agricolam tot annis in subigenda insula pro-
fectum esset, omnibus persuadebatur, quam difficilis et
ardua fuisset insulae expugnatio et quanti aestimandae
essent res ab Agricola gestae.

Praecipue ea, qua Agricola peritissimum semper se
praebuerat, ars fines imperii Romani pacis consiliis mu-
niendi ac propagandi praemissis istis quinque capitibus
elucebat atque eminebat: belli laude ex eis, qui antea ,
insulam obtinuerant, haud ita pauci floruerant , pacis
artibus belli virtutem unus Agricola adaequaverat.

Ne in ea quidem re offendendum est, quod-res a
Suetonio Paullino gestae plenius atque uberius enarrantur.

Nam primum uberrima Tacito materia praesto erat,
quippe qui a socero cuncta procul dubio edoctus esset.

Deinde Paullinus ceteros omnes legatos, qui Agri-
colam antecesserant, virtute imperatoria longe supe-
raverat ac res ab eo gestae omnium memoriam obscu-
raverant.

Ac plenam delectationis fore istarum rerum enarra-
'tionem bellicosis Romanorum animis per se patebat, prae-
sertim cum optimo Tacitum usum esse auctore Agricola
inter omnes constaret.

Accedit quod illustranda splendidissima illa Suetonii
Paullini legatione res ab Agricola legato in Britannia
gestae clarissima luce circumfunduntur.

Ac primum summis laudibus extolluntur Britannorum
fortitudo et amor patriae, ut qui, quamquam per duos
annos Suetonii Paullini virtutem imperatoriam ac praeÎ‡
stantiam armorum Romanomm tot proeliis experti erant,

