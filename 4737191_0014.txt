8

Quae cum ita sint , istis vitae partibus enarrandis
Tacitum id quod animo intendebat, ut Agricolam laude
decoraret, assequi non potuisse apparet.

At contra in media vitae parte felicissima ei ad ex-
ornandam soceri gloriam facultas data erat atque uber-
rima ad illustrandas eius virtutes materia oblata.

Et belli et pacis summam sibi laudem in ea legatione
Agricola paraverat.

Ex bellica laude ad primos omnium temporum duces
aspiraverat. Disciplinam militarem ad priscos mores
redegerat atque animos militum ad virtutis amorem for-
titudinemque incenderat et sui studium et admirationem
eis iniecerat.

Naturae malignitate victa ac superatis hostium copiis
cum exercitu invicto imperii fines latius in dies propa-
gaverat. Praesidiis castellisque idoneis locis munitis
firmaverat ea, quae bello ceperat.

Tot tantisque victoriis reportatis usque ad ipsos Bri-
tanniae fines progressus exercitus hostium coniunctos,
prostraverat ac totam insulam subegerat. Magnae pro-
fecto et memoratu dignae laudes. Augebant bellicam
eius gloriam clades illis temporibus in Moesia, Dacia,
Germania acceptae comparantibus cunctis imperatoriam
illius virtutem et expertum bellis animum cum inertia
et imperitia ceterorum ducum.

Nec minorem sibi laudem paraverat pacis artibus.
Invictas bello nationes societate et foedere sibi iunxerat
ac sine ulla dimicatione in deditionem acceperat. â€šEis
quae imperio populi Romani subiectae erant, iustitia
ac moderatione sapientiaque iugum servitutis levaverat.

